253

 

173.

Jdnos spalaioi e'rseknek elismerve‘nye, hoqy az ottani kdptalan
ἑο movwstorok a pcipai kb'vet catal kivetett penz'o'sszeqeket le-
fizette‘k. 1279.

Nos Johannes Dei gracia Archiepiscopus Spalatensis
ad vniuersorum noticiam volumus peruenire: quod pecuniam
taxatam per venerabilem patrem dominum Philippum Fir-
mensem Episcopum et Sacrosancte Sedis Apostolice Legatum
a Capitnlo et a Monasterijs de Spalato de mandatis ipsius
domini Legati recepimus, et illam in nos plenarie habemus;
scilicet a Capitulo triginta libras denariorum paruorum3 a
’ Monasterio Sancti Stephani duodecim libras3 a Monasterio
Sancti Benedicti duodecim libras; a Monasterio Sancte Marie
de Insula Solte duodecim libras denariorum paruorum pro
qualibet marca argenti. Quam pecuniam totaliter et plenarie
promittimus et obligamur ipsi domino Legato ‚ vel cui ipse
preceperit dare; absoluentes Capitulum et predicta Monaste·
ria, racione ipsius Legati, a quo mandatum recepimus reci-
piendi predictam pecuniam ab omni impeticione pecunie me·
morate. In cuius rei testimonium et noticiam pleniorem
presentes litteras nostri sigilli munimine fecimus roborari.
Actum Spaleti anno Domini millesimo CC⁰ LXX⁰ VIIII⁰ die
X. intrantis Junij.

(Hiteles masolam a becsi cs. titkos leveltarban.)

